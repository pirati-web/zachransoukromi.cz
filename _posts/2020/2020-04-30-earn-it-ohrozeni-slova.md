---
date:         2020-04-30
category:     blog
tags:         zahraničí kontrola-moci-a-mocných cenzura
layout:       post
title:        "Gregorová: Americký EARN IT Act je ohrožením svobody slova - i pro Evropany"
image:        articles/2019/gregorova99.jpg
author:       Mediální odbor
--- 




Brusel - 30. dubna 2020 - Americký Senát momentálně projednává návrh zákona, označovaný souhrnně jako EARN IT Act. Tato legislativa může zcela zásadním způsobem změnit postavení komunikačních aplikací, které chrání data uživatelů, jako je například Signal. Všechny konverzace by tak nově mohly v krajních případech podléhat kontrole amerických úřadů. Populární komunikační aplikace přitom využívají i miliony Evropanů.



> Pirátská europoslankyně Markéta Gregorová k tomu uvádí: "Může to být konec tzv. koncového (end-to-end) šifrování v USA. Aktuální legislativa chrání poskytovatele komunikačních platforem před zodpovědností za uživatelskou komunikaci; navrhovaný EARN IT Act chce nově podmínit tuto ochranu dodržováním řady pravidel, která však nutně povedou ke sledování komunikace, znemožnění šifrování a filtrům obsahu, což by bylo v rozporu s americkou Ústavou i hodnotami jako je svoboda slova. Jednalo by se se o zásadní průlom do soukromí občanů, a to jak amerických, tak evropských. Zaslala jsem proto spolu s dvanácti kolegy europoslanci dopis americkému Senátu, aby podobu zákona zvážili.“



> "Aplikace s šifrováním rutinně používají i státní představitelé ve Spojených státech i Evropské unii a jsou dokonce doporučeny americkou armádou a zpravodajskými službami, stejně jako evropskými vládami a institucemi. Princip koncového šifrování je zásadní pro zabezpečení soukromí a svobody projevu a to na celém světě. Požadavek vytvoření "zadních vrátek“ by donutil poskytovatele online služeb zradit miliony svých zákazníků," apeluje na senátory Gregorová.



[Celé znění dopisu v českém jazyce](https://pirati.cz/assets/pdf/dopis-EARN-IT.pdf).

